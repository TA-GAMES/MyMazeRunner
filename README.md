<div dir='rtl' lang='he'>

# הרץ במבוך

**חושבים שתצליחו לפצח את המבוך?**

## קישור למשחק
https://talabed.itch.io/maze-runner-game-sample

## מהות המשחק
בואו לשחק את תומס, נער צעיר שמתעורר בקרחת יער מבלי שהוא זוכר דבר מלבד שמו. במהרה תגלו שנכנסתם למבוך עצום ומלא מפלצות. בעזרתם של שאר הנערים בקרחת תצטרכו לפצח את המבוך, לצאת ממנו, לגלות מי הכניס אתכם לשם ולמה.
מפלצות, חברים, אויבים - במשחק הזה יש הכל מהכל!
אז לא משנה בני כמה אתם או כמה ניסיון יש לכם יש לכם במשחקים דומים, בואו ותצללו אל תוך המבוך ותראו האם יש לכם את היכולת לברוח ממנו.
המשחק מיועד למחשב האישי.

---


## פרטי המשחק


### 1. מה רואים?

* כאשר השחקן נכנס לראשונה הוא רואה את תומס במרכזה של קרחת יער מוקפת חומות גבוהות
* השחקן לא רואה את כל העולם, המצלמה תעקוב אחרי תומס. כלומר כדי לראות עוד מהעולם על השחקן לטייל בו ולחקור אותו.
* לא ניתן לצאת מגבולות המסך - המסך זז עם השחקן בעולם.

 ![](Images/Thomas.PNG)


### 2. מה עושים?

* תהליך ההתחלה - המשחק נפתח במשימה הראשונה שמטרתה להכיר לשחקן את העולם, את סיפור הרקע וללמד אותו כיצד משחקים.
* תהליך הליבה - המשחק מתקדם באמצעות ביצוע משימות. כל משימה שהשחקן מבצע מקרבת אותו יותר לסיום ולבריחה מהמבוך. המשימות מגוונות ויכולות עזרה לחבר, לחימה במפלצת שמנסה להיכנס לקרחת, מציאת חפץ כלשהו במבוך ועוד.
* תהליך הסיום - המשחק מסתיים לאחר שהשחקן עובר את המשימה האחרונה ויוצא מהמבוך.

לאורך כל המשחק השחקן משתמש במקלדת ובעכבר. 

### 3. מה העצמים?

 * דמות השחקן - אובייקט המייצג את השחקן והוא משחק אותה.
 * דמויות משנה - דמויות ממוחשבות שלשחקן יש אינטרקציות איתן.
 * אוכל - משאב שהשחקן צריך לאסוף בעולם בכדי לשמור על בריאותו.
 * חומות - קירות המבוך, השחקן לא יכול לעבור דרכן והן בונות את מרבית עולם המשחק
 * מפלצות - האויבות העיקריות של השחקן במשחק

### 4. מה האפשרויות?

לשחקן אין אפשרויות בחירה לגבי אופי המשחק.
המשחק מתקיים ברמה אחידה - מתחיל ברמה קלה המתאימה לכולם והלך ונהיה קשה יותר.


### 5. מה העולם?

*	חוקי הטבע מבחינה פיזיקלית וביולוגית זהים לעולמנו.
*	העולם הוא מבוך ענק שבמרכזו "קרחת" גדולה. הדמויות חיות בקרחת ואלו שתפקידם הם "רצים" מדי יום יוצאים למבוך בניסיון למצוא יציאה ממנו.
*	למקום יש היסטוריה (כפי שתוצג בסיפור הרקע).
*	המקום מונהג על ידי אחת הדמויות (אלבי). לכל אדם בחברה יש תפקיד שעליו לבצע על מנת לשמור על שגרת חיים במבוך.
*	לא כולם מסכימים על המנהיגות של אלבי ויש הטוענים (כמו גאלי) כי צריך להחליף אותו, דבר המוביל לעימותים פוליטיים קלים.
השחקן ילמד להכיר את העולם על ידי שיחות עם דמויות אחרות ועל ידי משימות מודרכות.

### 6.	מה הסיפור?
* סיפור הרקע:
המשחק יפתח בכך שהשחקן מגיע למרכז המבוך שם כבר יש אנשים, כלומר מן הסתם יש להם היסטוריה והיכרות כבר עם המקום.
כל מי שנמצא במבוך הם נערים בנים בגילאים 12-18, שכמו הדמות שלנו הגיעו למבוך מבלי שהם זוכרים דבר מלבד שמם הפרטי. כל תושבי המבוך נקראים "קורחים". בכל חודש מגיע תושב חדש למבוך.
מעבר לכך לנערים שבמבוך אין שום מושג מי שם אותם במבוך, אך הם מאמינים כי אם יצליחו להיחלץ ממנו יקבלו תשובות.
לכל אחד מה"קורחים" יש תפקיד והם מנהלים חיי קהילה כאשר חלק אחראים לתפקוד המחנה וחלק אחראיים לחפש דרכי יציאה מהמבוך.
פרט חשוב הוא שהמבוך משתנה בכל לילה מחדש, מה שהופך את המשימה שלהם לקשה אף יותר.
יש גם פן עלילתי שלא גלוי לשחקן ולדמויות האחרות:
כמה שנים לפני פתיחת המשחק הייתה התלקחות של השמש שגרמה למרבית תושבי כדור הארץ להשתגע. כל הנערים במבוך הוכנסו אליו משום שמסיבה מסוימת הם חסינים לשיגעון ותאגיד בשם נתע"ב רוצה להבין מה עושה אותם לחסינים ובכך לייצר חיסון.
סיפור הרקע יועבר לשחקן בפתיחת המשחק על ידי שיחות עם דמויות אחרות במשחק כחלק מהעלילה המרכזית.

* עלילת המשחק:
עלילת המשחק תיפתח כאשר השחקן בדמותו של תומס יגיע למרכז המבוך. הדמות לא תזכור דבר מעברה מלבד שמה. עם הגעתו הוא יפגוש ב-3 דמויות מרכזיות:
•	מינהו – מי שיהיה חברו הטוב ביותר במשחק
•	אלבי – המנהיג של תושבי המבוך
•	גאלי – יהיה היריב העיקרי שלו
בעזרת מינהו השחקן יכיר את חוקי המקום, את סיפור הרקע של התושבים ואת כל הפרטים החשובים שעליו לדעת. לאחר מכן יהיו כמה משימות בסיסיות הקשורות לחיי הקהילה במבוך.
אחד החוקים החשובים במבוך הוא שעם רדת החשכה כולם צריכים להימצא במרכז, ב"קרחת", שכן בלילה המבוך משתנה והמפלצות מתעוררות. כחלק מהעלילה, באחת המשימות השחקן ייכלא למבוך בלילה יחד עם אלבי הפצוע ויצטרך להציל אותו תוך שהוא נלחם במפלצות המנסות לחסלם. לאחר ביצוע משימה זאת יקבל השחקן את תפקידו כ"רץ" – תושבים שתפקידם לחפש את היציאה מהמבוך.
לאחר מכן, כאקט הסיום של המערכה הראשונה תגיע למבוך דמות חדשה, תרזה. היא מחוסרת הכרה. היא הבחורה הראשונה שמגיעה למבוך ועם הגעתה מסתבר שהיא גם האחרונה להגיע למבוך (כלומר לא יגיעו יותר תושבים חדשים). לתומס יש זכרונות ממנה. כאשר היא מתעוררת היא ותומס (השחקן) מגלים כי הם מסוגלים לדבר אחד עם השני בטלפתיה.
המערכה השנייה תורכב ברובה ממשימות במבוך – לחימה במפלצות, מחקר וחיפוש.
בפן העלילתי, במערכה זו (בעקבות הצלחה במשימות) יקבל השחקן יותר ויותר אהדה מצד דמויות אחרות במשחק. מי שלא יאהב זאת זה גאלי שחושד בשחקן שהוא אחראי למצב בו הם נמצאים. באחת המשימות תפגע אחת המפלצות בגאלי ותגרום לו להשתגע. במסגרת שיגעון זה הוא יטיח בשחקן שהוא יוביל את כולם למוות. האשמות אלה יגרמו לתומס לפקפק בעצמו.
באקט הסיום של המערכה, תוך עזרה מחבריו יצליח תומס לפצח את חידת המבוך וישכנע תושבים נוספים להצטרף אליו ולצאת מהמבוך.
המערכה השלישית תכלול את המשימה האחרונה במשחק – היציאה מהמבוך. תומס וחבריו שבחרו להצטרף אליו יצאו למבוך במטרה לצאת ממנו.
הם יצליחו למצוא את היציאה ויגיעו למטה תאגיד "נתע"ב". עם הגעתם לשם הם ימצאו סרטון שהושאר עבורם בו מסבירים להם שהייתה התקלחות של השמש שגרמה לאנשים להשתגע וכי הם הוכנסו למבוך משום שמסיבה מסוימת הם היו חסינים לשיגעון. מטרת המבוך הייתה להבין מדוע הם היו חסינים.
העלילה תסתיים באופן פתוח המשאיר מקום למשחק המשך.

באופן כללי לשחקן אין יכולת השפעה על העלילה המרכזית ועל היחסים עם הדמויות המרכזיות. ההשפעה העיקרית שלו היא על יחסם של שאר התושבים כלפיו, אך זה נוגע יותר למשימות צד ועיסוקים צדדיים במשחק, ואין לזה קשר לעלילה המרכזית.


![](Images/story.PNG) 

### 7.	מי הדמויות?

*	תומס – הדמות הראשית אותו השחקן משחק. מגיע למבוך ובמהרה מגלה אומץ רב מה שמעלה את האהדה כלפיו במהירות. יוביל את היציאה מהמבוך.
*	תרזה – הנערה הראשונה המגיעה למבוך. מגיעה למבוך יום אחרי תומס. היא ותומס מסוגלים לתקשר בטלפתיה. זוכרת במעומעם את עברה וגורמת לתומס להיזכר בשלו. מסייעת לתומס להוביל את היציאה מהמבוך.
*	תאגיד נתע"ב – התאגיד שבנה את המבוך והכניס לשם את הנערים ללא ידיעתם. על תקן הרעים העיקריים במשחק.
*	מינהו – חבר של תומס, מתפקד כאחד הרצים במבוך. יעזור לתומס במשימות שונות.
*	אלבי – מנהיג הנערים במבוך. מקבל את ההחלטות המשמעותיות בשגרת החיים במבוך ועל השחקן לציית להוראותיו. תומך בתומס במסע ליציאה מהמבוך.
*	גאלי – האויב העיקרי של תומס במשחק. מאשים אותו בכך שבאשמתו כולם הוכנסו למבוך. ישמש כאנטגוניסט לשחקן שלנו.


### שלבים במשחק
אתאר שתי משימות לדוגמא:
* אחד הרצים נתקל במפלצת ובמהלך הבריחה איבד את מפת המבוך איכשנהו במבוך. ללא המפה כל החקירות שעשו תושבי המבוך עד אז הולכות לאיבוד. השחקן שלנו מתנדב לצאת למבוך ולמצוא את המפה. כמובן שאין לו שום הדרכה (כי אין מפה). השחקן יוצא למבוך במטרה למצוא את המפה שנעלמה. אם יפגוש במפלצות הוא יוכל להחליט האם לנסות לחסלן או לנסות לחלוף על פניהן מבלי שישימו לב. המטרה שלו היא לחזור עם המפה לקרחת היער.

* מספר מפלצות חודרות בלילה לקרחת היער. על השחקן שלנו בעזרת חבריו במשחק לחסל אותן בכדי שלא יפגעו באף אחד מתושבי הקרחת. 

---


## סקר שוק

* https://pikpok.com/news/maze-runner-game-training/

קיים משחק נוסף המבוסס על הספר בשם "Runner Maze The ."ההבדל
בין המשחק הקיים למשחק שאני מציע הוא שהמשחק הקיים שם דגש
 על ריצה תוך התחמקות ממכשולים (בדומה למשחק Surfers Subway,(
בעוד המשחק שאני מציע שם דגש על השלמת משימות ולחימה
במפלצות, תוך יצירת עולם שלם ששואב את המשתמש לתוכו. בנוסף
המשחק הקיים הוא לאנדרואיד ואילו המשחק שלי מיועד למחשב.

* https://store.steampowered.com/app/591350/Escape_the/_Mazes

משחק בו בכל שלב המשתמש הוא דמות ומטרתו לצאת מהמבוך בכדי
להתקדם לשלב הבא.
ההבדל הוא שבמשחק שלי יש ערך מוסף מעבר לבריחה מהמבוך והוא
המשימות השונות. בנוסף במשחק שלי יש מבוך אחד מסובך ודמויות
נוספות, ואילו במשחק הקיים מדובר בכל שלב במבוך (הולך מקל אל
קשה) ואין דמויות נוספות.
אני מאמין ששחקנים יעדיפו את המשחק שלי היות והוא פחות רפטטיבי
(משימות שונות) והעולם הרבה יותר מפותח ומסקרן לגילוי.

* משחקי עולם פתוח נוספים:

המשחק שלי מזכיר משחקי עולם פתוח נוספים המורכבים ממשימות במקומות שונים בעולם המקדמות את עלילת המשחק. ההבדל בין המשחקים הללו למשחק שלי הוא העלילה והעולם בו מתרחש המשחק. אנשים שקראו את הספר בוודאי ישמחו לשחק במשחק, אך אני מאמין כי גם אנשים שיתקלו במשחק ישמחו לספר אותו היות והעולם והסיפור מאוד מעניינים. בנוסף המשחק שלי יהיה זמין בחינם למחשב.


</div>

